#### Digikoppeling

Digikoppeling is een set van standaarden voor elektronisch berichtenverkeer
tussen overheidsorganisaties. Het is een bouwsteen van de Nederlandse Overheid
Referentie Architectuur en onderdeel van de generieke digitale infrastructuur
van de overheid. 

De digikoppeling loop via:

-   DK Grote Berichten voor leveringen

-   DK-profiel: ebMS

-   Authenticatie via PKI-certificaat

De verantwoordelijkheid voor de volgorde ligt bij de bronhouder. De LVBB doet
een WAS=WAS controle om te bepalen of de actuele stand wordt gemuteerd. Het
WAS-gedeelte wordt niet meegenomen, maar moet wel worden berekend en opgeslagen.
De bronhouder wordt tevens actief geïnformeerd bij mutatie door een andere
bronhouder.

Er bestaat een directe en een indirecte respons. De directe respons houdt in dat
een HTTP bericht technisch wel/niet goed ontvangen is of te verwerken is. Een
indirect respons wordt gegeven op het XML-bericht (bijv. Xml foutrapportage).
Status van verwerking is dan: levering is opgehaald, gecontroleerd,
geregistreerd of bekendgemaakt.

STOP modelleert het besluit als een mutatie van de geconsolideerde regeling,
maar modelleert niet de juridische regeling. Het stapelen van omgevingsbesluiten
wordt gebruikt bij consolidatie.

*Digikoppeling bericht*

Een opdracht aan de LVBB bestaat uit een gecomprimeerd (zip) bestand dat
tenminste twee XML bestanden bevat:

• manifest.xml Een XML bestand dat informatie bevat over de bestanden in het zip
bestand.

• opdracht.xml Een XML bestand met een beschrijving van de opdracht.

In het manifest staat voor elk bestand in het zip bestand, inclusief
manifest.xml en opdracht.xml, aangegeven wat de naam is en wat voor type content
(MIME type) in het bestand is opgeslagen. Bij de validatie wordt nagegaan dat
alle genoemde bestanden aanwezig zijn, en dat voor het uitvoeren van de opdracht
geen bestand nodig is dat niet in het manifest staat.
