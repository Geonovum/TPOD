#### Intrekken van een publicatieopdracht

Een bevoegd gezag heeft ook de mogelijkheid een publicatieopdracht in te
trekken. Dit kan bijvoorbeeld noodzakelijk zijn in het geval dat, ondanks alle
controles en validaties in de informatiesystemen van het bevoegd gezag en de
LVBB, er toch een fout in de aanlevering ontdekt wordt. Ook in het geval dat het
de LVBB niet lukt om van een aangeleverd besluit een geconsolideerde regeling te
maken, kan het bevoegd gezag besluiten om een aangeleverd besluit in te trekken
en een nieuwe versie in te sturen zonder dat de buitenwereld het merkt.

Het intrekken van een publicatieopdracht vindt plaats door het insturen van een
besluit tot intrekking. De volgende stappen worden hierbij uitgevoerd:

1.  De software van het bevoegd gezag stuurt een besluit tot intrekking in;

2.  De LVBB ontvangt het intrekkingsbesluit en valideert deze;

3.  Het publicatieproces wordt stopgezet;

4.  De LVBB stuurt een verslag dat het publicatieproces is stopgezet.

Voor de details van het verwerken van een publicatieopdracht wordt verwezen naar
Publicatie/bekendmaking van een besluit.
