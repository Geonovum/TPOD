#### Metadata

De metadata zijn noodzakelijk voor bekendmaken en consolideren van o.a.
besluiten (Borging via de Bekendmakingswet BkW). Dit is het juridisch
minimumniveau waarop bevoegde gezagen dienen te annoteren.

**De metadata zijn verplicht om een besluit te kunnen publiceren, bekend te
maken en te consolideren.**

Het betreft hoofdzakelijk de metadata van het OW-besluit. Metadata zijn de
kenmerken die een besluit of regeling als geheel beschrijven en zijn
noodzakelijk om een besluit in de ‘Landelijke Voorziening Bekendmaken en
Beschikbaar stellen’ (LVBB) te kunnen verwerken en in de regeling te kunnen
consolideren.

Metadata hebben hun herkomst deels in STOP en deels in TPOD. Het toevoegen van
metadata is verplicht. Dit komt de vindbaarheid van besluiten op de LVBB ten
goede.

Er is een aantal metadata die onderdeel zijn van het OW-besluit en dus alleen
door een besluit van het bevoegd gezag gewijzigd kunnen worden, bijvoorbeeld de
naam van een besluit. De overige metadata zijn geen onderdeel van het
OW-besluit, maar worden gebruikt voor de regeling. Deze kunnen gewijzigd worden
zonder dat het bevoegd gezag daarover een besluit neemt. Een deel vult de
planapplicatie zelf in en een deel zal expliciet door de opsteller moeten worden
ingevuld.

![](media/5967efa74788e98b2be41a837de8bc76.png)

*Voorbeeld van metadata*

De metadata worden ingevuld via de software van bevoegd gezag om een OW-besluit
te produceren en bekendmaken.
