#### Raadplegen van gegevens

De versies van regelingen zijn op te halen via de raadpleegservice op het
bronhoudersoppelvlak. Voor het ophalen van versies van regelingen is de volgende
service ontworpen: Raadplegen.

Deze operatie levert op basis van een AKN IRI gegevens op. Het resultaat is
afhankelijk van het soort AKN IRI die is opgegeven:

-   Als de AKN IRI naar een regeling verwijst zal de metadata van alle versies
    van die regeling teruggegeven worden;

-   Als de AKN IRI naar een versie van een regeling verwijst, zal de complete
    versie teruggegeven worden.

Het antwoord zal bestaan uit twee delen: een indicatie die aangeeft of de
bewerking geslaagd is of niet en daarnaast een zip-bestand met data.

Dit sequence diagram geeft aan hoe de service naar verwachting door de software
van het bevoegd gezag gebruikt zal worden.

De volgende stappen worden doorlopen:

1.  De service wordt aangeroepen met een AKN IRI van een regeling;

2.  Een lijst van de metadata, waaronder de AKN IRI van de beschikbare versies
    van de regeling wordt teruggegeven;

3.  Uit de lijst selecteert het bevoegd gezag de AKN IRI van een bepaalde
    versie;

4.  De service wordt opnieuw aangeroepen, maar nu met de AKN IRI van een versie;

5.  De complete versie van de regeling wordt teruggegeven.
