#### De Landelijke Voorziening Bekendmaken en Beschikbaarstellen

De Landelijke Voorziening Bekendmaken en Beschikbaarstellen (LVBB) biedt alle
functionaliteiten om besluiten te ontvangen, valideren, bekendmaken,
consolideren en beschikbaar stellen als besluit en geconsolideerde versie
(regeling). De LVBB wordt ontwikkeld in het kader van de Omgevingswet, maar de
ambitie is deze voor alle wet- en regelgeving van Nederland in te zetten. De
LVBB is een e-overheidsbouwsteen. Omgevingswetbesluiten die overheden
publiceren, komen via deze landelijke voorziening ook in het Digitaal Stelsel
Omgevingswet Landelijke Voorziening (DSO-LV).
