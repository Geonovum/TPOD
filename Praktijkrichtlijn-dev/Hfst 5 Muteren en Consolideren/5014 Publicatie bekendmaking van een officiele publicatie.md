#### Publicatie/bekendmaking van een officiële publicatie

De software van het bevoegd gezag gebruikt de publicatieservice om een officiële
publicatie bekend te maken of te publiceren. Daartoe stuurt het een opdracht
naar het Aanleverkoppelvlak. De opdracht bestaat in het algemeen uit twee delen.
Het eerste deel beschrijft wat de LVBB moet doen en bevat de gegevens daarvoor;
dit deel is specifiek voor het Aanleverkoppelvlak van de LVBB en wordt in dit
document beschreven. Als de opdracht een officiële publicatie betreft is het
tweede deel de officiële publicatie; deze is (in XML) gemodelleerd volgens de
STOP standaard die in de hele keten geldt en wordt hier buiten beschouwing
gelaten.

De LVBB zal na het afronden van de verschillende stappen een verslag sturen. De
stappen zijn:

1.  **Valideren** van de officiële publicatie. Dit is gelijk aan het uitvoeren
    van de validatie service.

2.  **Registreren** van de officiële publicatie. Via software bevoegd gezag en
    het aanleverkoppelvlak op de LVBB. Er komt een publicatieverslag (na
    registratie) en een validatieverslag (na publicatie)

3.  **Publiceren/bekendmaken** van het besluit. De LVBB zorgt ervoor dat het
    besluit bekendgemaakt wordt op het gevraagde moment en dat de overige
    systemen die op de LVBB zijn aangesloten op dat moment over het besluit
    beschikken. Vanaf dat moment zijn de resulterende geconsolideerde regelingen
    beschikbaar via LVBB en via de overige systemen, waarnaar alle informative
    verder gegeven wordt. Als het om technische redenen niet mogelijk is de
    bekendmaking of publicatie op het gevraagde moment uit te voeren, zal dat in
    het publicatieverslag aangegeven worden.

Als het technisch mogelijk is, zal het besluit altijd bekendgemaakt worden, ook
als het samenstellen of valideren van de geconsolideerde regeling niet mogelijk
is.
