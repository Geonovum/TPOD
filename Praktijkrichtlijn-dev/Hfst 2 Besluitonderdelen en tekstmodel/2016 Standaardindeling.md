#### Standaardindeling

Het bevoegd gezag is in grote mate vrij om naar eigen inzicht het OW-besluit in
te delen. De TPOD schrijft in paragraaf 5.2.2.2 en 5.4, 5.5 en 5.6 voor welke
eisen er aan de inhoudsopgave gesteld worden. Zo is er altijd een hoofdstuk 1
Algemene bepalingen. Daarnaast is er een eis dat alle begrippen gegroepeerd
worden in ‘begripsbepalingen’ ofwel in één artikel in hoofdstuk 1, ofwel in één
bijlage. Hetzelfde geldt voor meet- en rekenregels. Deze moeten gegroepeerd
worden in de ‘meet- en rekenbepalingen’ in één artikel in hoofdstuk 1 of in de
bijlage. Dit zorgt ervoor dat ze altijd vindbaar zijn en het draagt bij aan de
eenduidigheid van alle regels. Tot slot bevat de TPOD de eis van een bijlage met
daarin alle noemers en identificatiecodes.
