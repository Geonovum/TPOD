#### Besluitonderdelen, tekststructuur en tekst- of structuurelementen

Onderstaande tabel geeft nogmaals aan welke tekststructuur van toepassing is bij
welk besluitonderdeel en voegt daaraan toe welke tekst- en of structuurelementen
daarbij toegepast kunnen worden. In paragraaf 5.2.1.2 van de TPOD is aangegeven
in welke hiërarchie de tekst- en structuurelementen mogen voorkomen wat betreft
de artikelstructuur. In paragraaf 5.3.2 is dit aangegeven voor de
vrijetekststructuur. In de kolom toelichting zijn enkele zaken daaruit
overgenomen, voor de volledige informatie moet de TPOD geraadpleegd worden. De
verwachting is dat een groot deel door de software automatisch wordt
gewaarborgd.

*Overzicht van besluitonderdelen en hun bijbehorende tekststructuren en tekst-
of structuurelementen*

| (Besluit) Onderdeel                                | Tekststructuur      | Tekstelementen / structuurelementen                                                      | Toelichting                                                                                                                                                                          |
|----------------------------------------------------|---------------------|------------------------------------------------------------------------------------------|--------------------------------------------------------------------------------------------------------------------------------------------------------------------------------------|
| Deel één: regels                                   | artikelstructuur    | Hoofdstuk\*, Titel, Afdeling, Paragraaf, Subparagraaf, Subsubparagraaf, *Artikel\*, Lid* | \* hoofdstuk en artikel komen verplicht minimaal één keer voor alléén *artikel en lid* bevatten inhoud. Inhoud kan bestaan uit een alinea, figuur, tabel en/of lijst zijn de inhoud. |
| Bijlage bij deel één (facultatief)                 | vrijetekststructuur | Divisie                                                                                  | kop is verplicht, maar opsteller is vrij in vormgeving daarvan (label/nummer/opschrift) divisies mogen naar eigen inzicht hiërarchisch ingedeeld worden                              |
|                                                    |                     | Inhoud                                                                                   | kan bestaan uit een alinea, figuur, tabel en/of lijst. valt altijd onder een divisie                                                                                                 |
| Deel twee: algemene en artikelsgewijze toelichting | vrijetekststructuur | Divisie                                                                                  | kop is verplicht, maar opsteller is vrij in vormgeving daarvan (label/nummer/opschrift) divisies mogen naar eigen inzicht hiërarchisch ingedeeld worden                              |
|                                                    |                     | Inhoud                                                                                   | kan bestaan uit een alinea, figuur, tabel en/of lijst. valt altijd onder een divisie                                                                                                 |
| Bijlage bij deel twee (facultatief)                | vrijetekststructuur | Divisie                                                                                  | kop is verplicht, maar opsteller is vrij in vormgeving daarvan (label/nummer/opschrift) divisies mogen naar eigen inzicht hiërarchisch ingedeeld worden                              |
|                                                    |                     | Inhoud                                                                                   | kan bestaan uit een alinea, figuur, tabel en/of lijst. valt altijd onder een divisie                                                                                                 |
