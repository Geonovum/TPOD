### Vloer: Conceptueel Informatiemodel Omgevingswet (OW)

De vloer van de woning kent een indeling (CIM-OW) waarmee feitelijk de
verscheidenheid van ruimtes binnen de woning als een plattegrond wordt
weergegeven. Voor elk wetsinstrument van de Ow is er een aparte ruimte met een
eigen kijk naar buiten.

In dit conceptuele informatiemodel omgevingswet worden de meest belangrijke
begrippen van de omgevingswet beschreven. Hier komen we de termen juridische
regels, locatie, gebieden en locaties, functie, activiteit, omgevingsnorm,
omgevingswaarde en beperkingengebied tegen. Maar ook begrippen uit het
informatiestelseldomein als toepasbare regel en regelkwalificatie. Het
taalgebruik is gerelateerd aan de belevingswereld van de opstellers en
gebruikers van documenten binnen de omgevingswet. In het model komt het begrip
regeltekst voor, wat de verbinding vormt naar het CIM-OP. De begrippen zijn
domein-specifiek voor de Omgevingswet gekozen. Het conceptuele informatiemodel
beschrijft daarmee dat deze gegevens beschikbaar zijn vanuit het DSO.

Het CIM-OW is het referentiekader voor de formulering van het IMOW, dat wil
zeggen: het uitwisselingsmodel voor OW richting DSO vanuit Ozon, het Informatie
Model voor de Omgevingswet (en daarmee voor het DSO).

Dit CIM van OW beschrijft niet het domein van officiÃ«le overheidspublicaties
(OP). Termen zoals een artikel of een omgevingsdocument zijn wel relevant voor
het DSO, maar staan niet gedefinieerd in dit CIM. Als er sprake is van een keten
c.q. een uitwisselingsmodel waarin delen uit het OP domein en delen uit het OW
domein bij elkaar komen, dan kan dit CIM gebruikt worden als bron, samen met
andere bronnen, zoals het CIM van OP.
