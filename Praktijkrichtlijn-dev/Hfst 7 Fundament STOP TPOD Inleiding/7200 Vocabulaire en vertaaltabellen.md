Vocabulaire en vertaaltabellen
------------------------------

Als alle standaarden gelezen worden, zal het opvallen dat ze een eigen
vocabulaire hanteren. Met de komst van het Conceptueel Informatiemodel is
getracht zoveel mogelijk termen en begrippen te harmoniseren, zodat ze overal
met een gelijke betekenis gebruikt worden. Toch hebben IMOP, TPOD’s, CIM OP en
CIM OW niet overal dezelfde termen voor. Dit als gevolg dat IMOP een meer
technische lading heeft, terwijl de TPOD’s en CIM een meer inhoudelijk
verklarende lading bevatten. En STOP en CIM OP zijn wat algemener opgeschreven
voor alle overheidspublicaties, ook degenen die buiten het DSO vallen. Hiervoor
zijn de vertaaltabellen in het leven geroepen, zodat men toch elkaars taal
begrijpt en op elkaar af kan stemmen. In de praktijkrichtlijnen is vooral de
vertaling gemaakt vanuit STOP, TPOD en CIM OW.
