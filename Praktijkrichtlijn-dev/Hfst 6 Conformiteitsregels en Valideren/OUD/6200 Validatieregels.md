Validatieregels
---------------

Validatieregels zijn uitwerkingen van de conformiteitsregels die volautomatisch
kunnen worden getoetst. Wanneer van de regel wordt afgeweken bij aanlevering aan
de Landelijke Voorziening Bekendmaken en Beschikbaarstellen (LVBB) kan,
afhankelijk van de ernst van de afwijking, een publicatie of bekendmaking niet
uitgevoerd worden, of kan er geen doorlevering aan afnemende systemen (DSO-LV)
plaatsvinden. De LVBB zorgt er ook voor dat alle validaties uitgevoerd worden
ten behoeve van de afnemende systemen.

Validatieregels zijn opgenomen in XML schema’s, en TPOD constructies (in een
technisch geformuleerd Toepassingsprofiel, namelijk in XML conform IMTP). Deze
laatste worden als voorziening ook uitgeleverd als schematron regels en
(referenties naar) waardenlijsten die vanuit (XSD en) schematron worden
aangesproken. Deze waardelijsten bevatten de termen die bruikbaar zijn binnen
annotaties, als benoeming van functie(groep), activiteit(engroep),
beperkingengebied (en -groep), etc. – dus alle gecontroleerde
termenlijsten/vocabulaires die zijn vastgesteld binnen het domein).

Validatieregels zijn:

1.  Regels per structuurelement (wat mag waar, hoe vaak)

2.  Beperkingen in waarden (type van een tekstelement, vocabulaires)

3.  Onderlinge technische afhankelijkheden tussen de elementen.

4.  Referentiestructuren.

De validatieregels die voor STOP/TPOD v0.97 gehanteerd worden zijn opgenomen in:

-   Validatieregels LVBB v0.97

-   Validatieregels DSO-LV - OZON v0.97
