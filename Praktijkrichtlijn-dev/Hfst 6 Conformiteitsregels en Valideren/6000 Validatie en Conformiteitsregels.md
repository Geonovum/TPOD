#### Validatie- en conformiteitsregels 

**Validatie- en conformiteitsregels  zijn criteria waaraan software moet voldoen
welke gebruik maakt van de STOP/ TPOD standaard. ** \|

Het doel van validatie- en conformiteitsregels is om de digitale verwerking en
publicatie van besluiten te waarborgen. De regels waaraan geconformeerd moet
worden, kunnen betrekking hebben op: 

-   het gedrag van de software; 

-   de informatie die in de software ontstaat; 

-   eisen die gesteld worden aan de uitgewisselde informatie, zowel over de
    informatie zelf als over hoe de informatie gerelateerd is aan andere (eerder
    gepubliceerde) informatie; 

-   eisen die wet- en regelgeving stelt; 

-   afspraken die binnen en tussen de regelgevers gemaakt zijn; 

-   en functionele of technische eisen die de LVBB of DSO-LV stelt. 

De meeste van de validatie- en conformiteitsregels vinden hun oorsprong in de
documentatie van de standaard. Het is dan ook belangrijk om de validatie- en
conformiteitsregels in de standaard expliciet te identificeren. De lijst van
validatie- en conformiteitsregels kan daarna gegenereerd worden. De lijst is
daarmee een afgeleid product. Mogelijk zijn er validatie- en conformiteitsregels
die niet in de standaard geduid kunnen worden, bijvoorbeeld omdat ze over
procesafspraken gaan die betrekking hebben op de implementatie. In dat geval
worden deze extra aan de lijst toegevoegd. 

Meer informatie over de lijst met Validatie- en conformiteitsregels  vind je in
het document Validatie- en conformiteitsregels in de bijlage (table 2).
