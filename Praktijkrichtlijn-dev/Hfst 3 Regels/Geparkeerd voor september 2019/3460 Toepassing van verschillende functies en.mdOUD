#### Toepassing van verschillende functies en/of gebruiksactiviteiten in één gebied.

Er zijn verschillende methoden om in één gebied verschillende functies toe te
delen en/of verschillende gebruiksactiviteiten toe te staan. Voorbeelden van de
vier volgende methoden zijn uitgewerkt in de praktijkrichtlijnen:

1.  De eerste methode is het toedelen van een samengestelde functie aan de
    locatie, waarbij de samengestelde functie een heel scala aan
    gebruiksactiviteiten mogelijk maakt.

2.  De tweede methode bestaat uit het stapelen van een (of meer) enkelvoudige
    functie(s) en een samengestelde functie. De samengestelde functie maakt een
    heel scala aan gebruiksactiviteiten mogelijk, de enkelvoudige functie
    slechts een beperkt aantal.

3.  Bij de derde methode wordt aan een locatie een samengestelde functie
    toegedeeld, waarbij één gebruiksactiviteit een eigen, kleiner,
    werkingsgebied heeft; de overige gebruiksactiviteiten hebben hetzelfde
    werkingsgebied als de functie.

4.  De vierde methode bestaat uit het op elkaar stapelen van het gewenste aantal
    enkelvoudige functies.
