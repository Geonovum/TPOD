#### Werkingsgebied

*Definitie*

Het *werkingsgebied* geeft de geometrische afbakening aan waar een regeltekst
(dus een artikel of een lid) zijn werking heeft.

*Toepassing*

Een werkingsgebied geeft informatiekundig de relatie weer tussen een regeltekst
met juridische regel(s) en een locatie in de fysieke leefomgeving. Daarom is er
in STOP/TPOD altijd sprake van een verplichte relatie van de regeltekst naar een
werkingsgebied.

Een regeltekst heeft een attribuut ‘werkingsgebied’ dat een verwijzing is naar
een (of meer) locatie(s), zijnde de optelling van de locaties vanuit alle
juridische regels die samen de regeltekst vormen.

Op deze wijze hebben juridische regels die in de regeltekst zijn opgenomen
werkingskracht in het werkingsgebied van de regeltekst. In de DSO-viewer en de
LVBB kunnen met een klik op de kaart ook de regelteksten worden gevonden die
werking hebben op die locatie en vice versa.
