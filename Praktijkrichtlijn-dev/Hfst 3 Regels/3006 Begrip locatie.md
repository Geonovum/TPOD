#### Locatie

*Definitie*

Een *locatie* legt de geometrische afbakening van het werkingsgebied van een
regeltekst vast en geeft aan waar een juridische regel en/of inhoudelijke
annotatie van toepassing is.

*Toepassing*

Het begrip locatie is voor zowel STOP als voor OW een belangrijk begrip. De
locaties in OW-besluiten worden voor een officiële publicatie vastgelegd in een
geografisch informatieobject. Daarbij houdt het voor STOP op en wordt locatie in
het IMOW verder gemodelleerd.

In het IMOW is gekozen voor de naam locatie, omdat het om de locatie zelf gaat
en niet alleen over de rol die locatie speelt in relatie tot een regeltekst,
zijnde het werkingsgebied van het artikel of lid. De locatie wordt immers ook
gebruikt en beschouwd vanuit een juridische regel of annotaties zoals
activiteit, functie, beperkingengebied of normwaarde. Deze rol van locatie wordt
de locatieaanduiding genoemd.

Locatie bevat meestal een gebied of een groep van gebieden (gebiedengroep), maar
kan ook een punt of een lijn respectievelijk een puntengroep of een lijnengroep
zijn. Elk van deze entiteiten bevat een geometrie.
