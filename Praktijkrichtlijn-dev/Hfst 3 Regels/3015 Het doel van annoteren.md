#### Het doel van annoteren

Annoteren maakt het mogelijk dat de tekst uit een regeling of besluit
machineleesbaar wordt. Het zorgt er voor dat het besluit of de regeling
gestructureerd bevraagbaar is en dat werkingsgebieden en andere gegevens op een
kaart weergegeven worden. Het annoteren helpt ook bij het verbinden van
toepasbare regels, oftewel vragenbomen, aan regels met werkingsgebieden. De bij
het annoteren toegevoegde gegevens worden niet direct in de lopende, voor de
mens leesbare, tekst weergegeven. De annotaties zijn wel zichtbaar in het
machineleesbare bestand.

Annotaties zijn op vrijwel alle objecten of tekstelementen mogelijk. Ze helpen
om regels op hun eigenschappen te vinden wanneer zoektermen worden gebruikt. Ze
helpen ook om regels op hun eigenschappen te kunnen presenteren.

IMOW beschrijft vanuit een informatiekundige blik alle objecten die van belang
zijn voor het annoteren en het opstellen van OW-besluiten en niet in de laatste
plaats ten behoeve van de informatieverschaffing in DSO-LV.

Het gaat om de volgende IMOW-objecten:

-   Regeltekst

-   Juridische regel

-   Locatie

-   Activiteit

-   Omgevingswaarde

-   Omgevingsnorm

-   Gebiedsaanwijzing

In de TPOD wordt in detail toegelicht hoe je kunt annoteren met IMOW-objecten.
Meer informatie hierover vind je in paragraaf 6.4 van de TPOD.
