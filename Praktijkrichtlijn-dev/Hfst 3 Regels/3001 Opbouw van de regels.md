#### Opbouw van de regels 

Het bevoegd gezag heeft de mogelijkheid om diverse soorten regels op te stellen
over activiteiten die gevolgen (kunnen) hebben voor de fysieke leefomgeving. Om
de regels in het Digitale Stelsel Omgevingswet te laten landen is in de
STOP/TPOD uitgewerkt hoe deze zowel mens- als machineleesbaar worden gemaakt.

Over het algemeen kan gezegd worden dat de regels uit regeltekst bestaat die
aangeeft ‘wat’ er geldt. Daarnaast heeft een regeltekst een werkingsgebied die
aangeeft ‘waar’ dit geldt. Tot slot kan een regeltekst voorzien worden van extra
informatie die aangeeft ‘waarover’ de regeltekst gaat, door middel van
annoteren.

Om de regels in het Digitale Stelsel Omgevingswet te laten landen bestaan deze
uit verschillende onderdelen:

-   Regeltekst (wat);

-   Werkingsgebieden (waar);

-   Annotaties (waarover).

![](media/15efbd70f62b675f3f41513d2592a091.png)

*Onderdelen van regels*

In dit deel van de wegwijzer lees je meer over deze onderdelen van de regels.
