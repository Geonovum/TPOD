#### Teksstructuur projectbesluit

Het projectbesluit zelf bestaat uit deel 1 welke een vrije tekststructuur kent.
Mogelijk nog aangevuld met de nodige bijlagen.

Echter als er sprake is van wijziging van de regels in het omgevingsplan na het
nemen van een besluit, wordt deel 2 toegevoegd in dezelfde structuur als de
regels in het omgevingsplan en kennen derhalve een RegelingStructuur, oftewel
een artikelsgewijze opzet.

Om de bestuursorganen de mogelijkheid te bieden het projectbesluit naar eigen
inzicht in te delen schrijft dit toepassingsprofiel slechts een zeer beperkte
vorm van standaardinhoudsopgave voor. De enige verplichting is dat ieder
projectbesluit een eerste hoofdstuk heeft met het opschrift 'Algemene regels'.

Uitgangspunt is dat in hoofdstuk 1 'Algemene regels' alleen algemene regels
worden opgenomen waarvan het werkingsgebied het hele werkingsgebied van het
projectbesluit is. Het doel van dit uitgangspunt is tweeledig. Enerzijds wordt
het gehanteerd om ervoor te zorgen dat een gebruiker alle regels die op een
locatie gelden gepresenteerd krijgt. Anderzijds voorkomt dit uitgangspunt dat
een gebruiker die de regels die voor een bepaalde locatie gelden wil raadplegen
ook allerlei regels te zien krijgt die daar niet van toepassing zijn, alleen
omdat ze als algemene regel zijn geformuleerd zonder er een specifiek
werkingsgebied aan te koppelen. In hoofdstuk 1 'Algemene regels' komen verplicht
een artikel Begrippen en een artikel Meet- en rekenbepalingen voor.
