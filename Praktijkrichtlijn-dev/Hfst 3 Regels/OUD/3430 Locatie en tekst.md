### Locatie en tekst

In de gevallen waarin geen annotatie wordt toegevoegd of een annotatie wordt
gebruikt die geen eigenschap Locatie heeft, zoals Thema, wordt gebruik gemaakt
van de vorm van Locatie die aan een tekstelement of tekstfragment is gekoppeld.
In een OW-besluit heeft (de inhoud van) een tekstelement of tekstfragment *een
werking voor* een Locatie.

**Een Locatie die aan een tekstelement of tekstfragment is gekoppeld, wordt
Werkingsgebied genoemd.**

Dat geldt voor zowel OW-besluiten met regels als voor OW-besluiten zonder
regels. Dit betekent dat OW-besluiten zonder regels óók werkingsgebieden
bevatten.

**In principe wordt bij ieder tekstelement expliciet een Werkingsgebied
aangegeven. Indien er geen Werkingsgebied is gekoppeld aan een tekstelement,
geldt hiervoor het volledige Werkingsgebied van het besluit tot vaststelling of
wijziging of van het hele OW-besluit.**

Dit Werkingsgebied kan het grondgebied van het bevoegd gezag zijn dat het
OW-besluit heeft vastgesteld, maar dat hoeft niet. Bijvoorbeeld als een
Werkingsgebied van het besluit alleen een deel van het grondgebied van het
bevoegd gezag betreft of als een gebied de uiterste grenzen van een
projectbesluit aangeeft.

![](media/bc89a06d1d6943613fddae0fec4fab17.png)

Ieder tekstelement gekoppeld aan een werkingsgebied
