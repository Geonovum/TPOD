Opbouw OW-besluiten: regeltekst
-------------------------------

Het IMOP-tekstmodel benoemt tekstobjecten en beschrijft de structuur waarin die
tekstobjecten toegepast kunnen worden. Het tekstmodel geldt voor alle officiële
overheidspublicaties. IMOP onderscheidt twee soorten tekststructuren:

-   RegelingStructuur: teksten met regels, oftewel een artikelsgewijze opzet;

-   VrijeTekstStructuur: teksten zonder regels, die een vrijere opzet kennen.

In onderstaande afbeelding is weergegeven dat een regeling uit regelteksten
bestaat.

Links geeft weer hoe een regelingstructuur met een vaste indeling van
structuurelementen, zoals een artikel of een lid, eruit ziet. Deze vaste
indeling is voor alle teksten met een regelingstructuur ook verplicht.

Rechts staat een vrije tekststructuur die opgebouwd wordt met divisies, die
onder elkaar kunnen voorkomen. Het bevoegd gezag kan zelf beslissen of er een
heel artikel of maar één lid gekoppeld wordt aan een werkingsgebied of wellicht
de gehele regeling.

![](media/8ae66752def2c6e640e45ef3e6606c70.png)

*Twee typen tekststructuren*

Per OW-besluit en per besluitonderdeel van het OW-besluit is in de TPOD
vastgelegd welke tekststructuur gebruikt kan of moet worden. De OW-besluiten
zonder regels hebben een vrijer karakter en kennen geen artikelsgewijze
indeling. Voor deze besluiten geldt dan ook de VrijeTekstStructuur.

De OW-besluiten zonder regels vragen expliciet om andere eigenschappen voor het
realiseren van raadpleegbaarheid. Een goed voorbeeld hiervan is het meegeven van
extra weergavekenmerken op basis van type werkingsgebieden. Verder is er door
middel van de divisies een eigen structuur voor hiërarchie en samenhang tussen
werkingsgebieden mogelijk.

![](media/a25baecc9c8a29a2942b01b83cdd8c93.png)

*Opbouw OW-besluit*

Het facultatieve derde deel van het OW-besluit is ingedeeld in een vrije
tekststructuur. Met andere woorden, er wordt gebruik gemaakt van divisies. Deze
divisies kunnen oneindig onder elkaar gehangen worden. Het is volledig vrij aan
het bevoegd gezag om de informatie uit deze delen te structureren.

Aangezien het derde besluitonderdeel artikelsgewijze toelichting is, is het
logisch om met behulp van de vrije tekststructuur een vergelijkbare structuur te
maken als die in het tweede besluitonderdeel is gemaakt. Dat kan met behulp van
verwijzingen.

In onderstaand figuur is een voorbeeld uitgewerkt hoe dat er in mens- en machine
leesbare tekst uitziet, zie IntRef in de XML in het rode kader. In het geval van
de koppeling naar de artikelsgewijze toelichting zal de tekst er anders uitzien,
maar het principe is hetzelfde.

![](media/d577443816a7a0a93597c7d7703827e8.png)

*Artikel in mensleesbare tekst*

![](media/ac127d2f2f5bcc6ce5032dd8625de0ca.png)

*Artikel in machine-leesbare tekst*
