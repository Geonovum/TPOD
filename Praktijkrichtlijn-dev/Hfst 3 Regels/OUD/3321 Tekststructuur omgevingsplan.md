#### Tekststructuur omgevingsplan

Het omgevingsplan zelf, dus het tweede deel van ieder besluit tot vaststelling
c.q. wijziging van het omgevingsplan, Ã©n de geconsolideerde versie van het
omgevingsplan bestaan uit regels en kennen derhalve een RegelingStructuur,
oftewel een artikelsgewijze opzet.

Bij het omgevingsplan horen ook een motivering (het eerste deel van het
vaststellings- of wijzigingsbesluit) en (facultatief) een artikelsgewijze
toelichting (het derde deel van het vaststellings- of wijzigingsbesluit). Deze
onderdelen hebben een VrijeTekstStructuur. Dit geldt alleen voor de
geconsolideerde versie. De beschrijving van de tekstelementen en de regels
daarvoor gelden op dit moment alleen voor de geconsolideerde versie van het
omgevingsplan. Er is nog te weinig inzicht in de manier waarop
wijzigingsbesluiten moeten worden opgesteld om uitspraken over de daarin te
gebruiken tekstelementen te kunnen doen.

Om de gemeente de mogelijkheid te bieden het omgevingsplan naar eigen inzicht in
te delen wordt slechts een zeer beperkte vorm van standaardinhoudsopgave
voorgeschreven. De enige verplichting is dat ieder omgevingsplan een eerste
hoofdstuk heeft met het opschrift 'Algemene regels'. Uitgangspunt is dat in
hoofdstuk 1 'Algemene regels' alleen algemene regels worden opgenomen, waarvan
het werkingsgebied het hele werkingsgebied van het omgevingsplan is.

Als houvast is er qua indeling van het omgevingsplan een casco opgesteld door de
VNG. Hierin staan tekststructuren en inhoudelijke indelingen. Het is overigens
een facultatieve richtlijn die niet verplicht is. Het document wordt nog
beschikbaar gesteld via
<https://wetgevingswerken.nl/projecten/omgevingsplan-structuur>
