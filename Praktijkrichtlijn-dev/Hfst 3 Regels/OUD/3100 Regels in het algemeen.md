## Regels in het algemeen

Het bevoegd gezag heeft de mogelijkheid om diverse soorten regels op te stellen
over activiteiten die gevolgen (kunnen) hebben voor de fysieke leefomgeving. De
Omgevingswet stelt dit overigens niet verplicht. De Omgevingswet gaat uit van
het principe ‘Decentraal, tenzij'. Tevens is bij het opstellen van regels over
activiteiten de decentrale beleidsvrijheid ook het uitgangspunt. Het wel of niet
stellen van regels is in beginsel een keuze van de decentrale overheden. Dit
betekent dat de taken en de bevoegdheden in principe worden uitgevoerd door
gemeenten en waterschappen.

De regels over activiteiten die gevolgen (kunnen) hebben voor de fysieke
leefomgeving, kunnen in verschillende OW-besluiten staan, namelijk in het
omgevingsplan, de waterschapsverordening, de omgevingsverordening en in algemene
maatregelen van bestuur van het Rijk. Het gaat daarbij bijvoorbeeld om regels
over aanlegactiviteiten, bouwactiviteiten of sloopactiviteiten. Of regels over
het uitvoeren van bedrijfsmatige of beheersmatige activiteiten.

Ook bij het stellen van regels over activiteiten is decentrale beleidsvrijheid
het uitgangspunt. Het wel of niet stellen van regels is in beginsel een keuze
van decentrale overheden. In de praktijkrichtlijnen van de specifieke
OW-besluiten is in het onderdeel ‘Inhoud van het OW-besluit’ aangegeven waar
regels over gesteld kunnen worden.
