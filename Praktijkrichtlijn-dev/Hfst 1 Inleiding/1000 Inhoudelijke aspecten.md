#### Inhoudelijke aspecten

De TPOD is in feite een schakel tussen de juridische (inhoudelijke) bepalingen
in de Omgevingswet en de technische specificaties voor het ontwikkelen van
software ten behoeve van de afzonderlijke OW-besluiten. In hoofdstuk 2 van de
TPOD staan o.a. overzichten met betrekking tot de inhoud van het OW-besluit die
het kan en mag bevatten. Daarnaast geeft het aan, op basis van de Omgevingswet,
of er sprake is van overgangsrecht en of er andere regels of besluiten zijn die
kunnen leiden tot wijzigingen in het OW-besluit (meervoudig bronhouderschap).
Ook beschrijft het hoe het OW-besluit omgaat met de bruidsschat.

De hiervoor genoemde inhoudelijke aspecten vormen een deel van de uitgangspunten
voor het modelleren van het OW-besluit. De TPOD vertaalt dit naar
informatiekundige specificaties.

Naast de TPOD is er ook aanvullende informatie beschikbaar, veelal in de vorm
van een handreiking of een modelleringsrichtlijn. Hierin staat voor het
specifieke OW-besluit welke inhoudelijke richtlijnen of afspraken er nog meer
gemaakt worden. Tot slot is er nog meer informatie te vinden over het OW-besluit
op de website van Informatiepunt Omgevingswet (aandeslagmetdeomgevingswet.nl).
Zie voor al deze aanvullende informatie de uitstapjes aan de rechterzijde.
