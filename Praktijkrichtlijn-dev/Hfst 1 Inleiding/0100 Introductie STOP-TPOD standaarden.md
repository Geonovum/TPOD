#### Introductie STOP/TPOD standaarden

**De Omgevingswet bundelt en moderniseert wetten voor ruimte, wonen,
infrastructuur, milieu, natuur en water in één wet. Alle informatie over wat er
ergens wel en niet mag, moet straks ook digitaal te vinden en bevragen zijn.**

Voor de betrokken overheidsinstanties betekent dit dat zij hun
Omgevingswetbesluiten digitaal beschikbaar moeten maken. De standaarden bieden
daarvoor het sjabloon of “model”. De modellen bieden een vaste structuur die
ervoor zorgt dat iedereen de inhoud van besluiten kan bekijken en bevragen.

De Omgevingswet biedt veel beleidsvrijheid. Als bevoegd gezag wil je dat jouw
regels, visies en besluiten goed en duidelijk overkomen. Maar je wilt ook dat de
omgevingswetbesluiten praktisch te beheren zijn. Kennis van de standaarden kan
je hierbij helpen.

Deze website wijst je vanuit verschillende invalshoeken de weg naar belangrijke,
praktische onderwerpen in de STOP/TPOD standaarden. In onderstaande introductie,
lichten we kort de modellen en hun samenhang toe.
