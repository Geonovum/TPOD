#### Met wat voor typen modellen heb je te maken?

Om het digitale gegevensverkeer in al haar facetten te stroomlijnen, kom je
binnen het omgevingswetdomein drie groepen standaarden tegen:
informatiemodellen, berichtenmodel en presentatiemodel (weergave).

*Informatiemodellen*

Bij het informatiemodel gaat het om **WAT** er wordt uitgewisseld. Dat zijn voor
de OW-besluiten dus alle gegevens die horen bij het besluit, inclusief
geo-informatie, informatie uit de basisregistratie en dus alle kenmerken die
helpen bij het zoeken en vinden van besluiten in DSO. Er zijn informatiemodellen
voor de officiële publicaties (IMOP), voor de verschillende toepassingsprofielen
(TPOD/IMOW) en er zijn ook conceptuele informatiemodellen: CIMOP en CIMOW. Die
laatsten beschrijven de grammatica die de informatiemodellen voor officiële
publicaties en toepassingsprofielen in het omgevingswetdomein gebruiken.

*Berichtenmodel*

Bij het berichtenmodel gaat het om **HOE** er wordt uitgewisseld. Het
berichtenmodel regelt bijvoorbeeld dat andere bevoegde gezagen automatisch op de
hoogte kunnen worden gesteld van wijzigingen in een bepaald OW-besluit.

*Presentatiemodel*

Het presentatiemodel zorgt ervoor dat het mogelijk is om door alle koppelingen
van ingevoerde gegevens zowel een kaart als de bijbehorende regeltekst
**ZICHTBAAR TE MAKEN** die duidelijk en ondubbelzinnig **LEESBAAR** is voor de
eindgebruiker.
