#### Waar staan de afkortingen STOP en TPOD voor?

Er is één generieke standaard ontwikkeld voor alle overheidspublicaties: de
Standaard Officiële Overheidspublicaties, ofwel STOP. Deze standaard ondersteunt
de functies opstellen, vaststellen, bekendmaken en beschikbaar stellen van
officiële publicaties via een landelijke voorziening.

Aanvullend op de STOP standaard zijn er Toepassingsprofielen voor
Omgevingsdocumenten (TPOD). Een TPOD definieert de specifieke toepassing van de
STOP voor Omgevingswetbesluiten. Het toepassingsprofiel beschrijft:

-   *welke* gegevens over een besluit er moeten worden opgenomen;

-   op welke manier de inhoud van een besluit - in digitale vorm - moet worden
    samengesteld en welke *vormrestricties* daarbij gelden.

De STOP/TPOD standaarden hebben dus vooral betrekking op het digitaal goed
overbrengen van de *inhoud* van besluiten.

Binnen het digitale stelsel van de Omgevingswet zijn dit niet de enige
standaarden. Er zijn ook nog standaarden voor de vragenbomen in het
Omgevingsloket en voor het indienen en ontvangen van vergunningsaanvragen. Op
[aan de slag met de
Omgevingswet](https://aandeslagmetdeomgevingswet.nl/digitaal-stelsel/technisch-aansluiten/standaarden/)
staan alle standaarden beschreven.
