#### Principes van het functioneel presenteren

Het presentatiemodel wil grote complexiteit voorkomen ten aanzien van het
presenteren van OW-besluiten en wil de nodige flexibiliteit bieden in
vormgeving. Daarom wordt het principe van functioneel presenteren gehanteerd.

Volgens het principe van functioneel presenteren worden er functionele eisen
gesteld aan wát er weergegeven moet worden, maar het stelt geen eisen aan de
exacte opmaakstijl zoals de exacte corpsgrootte van een lettertype of de kleur
van een gebied in de kaart. Er is een scheiding tussen de functionele aanduiding
(wat wordt er gepresenteerd?) en de stijl van het symbool, zoals de concrete
kleurwaarden en mate van transparantie.

In de geest van de Omgevingswet is er bewust voor gekozen om bevoegde gezagen
enige vrijheid te bieden ten aanzien van hoe zij hun OW-besluiten en regelingen
presenteren. De exacte wijze van presenteren is afhankelijk van welke boodschap
het bevoegd gezag precies wilt overbrengen. Dit is mede afhankelijk van het
medium waarin het OW-besluit wordt getoond.

Voor de bekendmaking en publicatie van een OW-besluit kan het mogelijk zijn dat
een bevoegd gezag bepaalde elementen in een OW-besluit wilt benadrukken om een
bepaalde boodschap over te brengen, terwijl in de DSO-viewer de
vergelijkbaarheid tussen bepaalde locaties en regels misschien belangrijker is.
Het presentatiemodel biedt bevoegde gezagen daarom enige vrijheid om zelf keuzes
te maken met betrekking tot de presentatie van een OW-besluit.

Meer informatie over de functionele presentatie van tekst vind je in paragraaf
4.4.1 van het [Presentatiemodel](https://www.geonovum.nl/geo-standaarden/omgevingswet/STOPTPOD).

Meer informatie over de functionele presentatie in kaartbeeld vind je in
Hoofdstuk 7 van het [Presentatiemodel](https://www.geonovum.nl/geo-standaarden/omgevingswet/STOPTPOD).
